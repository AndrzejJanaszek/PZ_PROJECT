
    <div class="articles_section">
    
        <article class="blog_article">
            <div id="article_5" class="internal_link"></div>
            <h2 class="blog_article__header">Fryderyk Franciszek Chopin</h2>
            <p class="blog_article__date">2021-04-15 18:21</p>
            <p class="blog_article__content">Fryderyk Franciszek Chopin (fr. Frédéric Chopin; ur. 22 lutego lub 1 marca 1810↓ w Żelazowej Woli, zm. 17 października 1849 w Paryżu) – polski kompozytor i pianista. Od września 1831 roku mieszkał we Francji.

Jest uważany za jednego z najwybitniejszych kompozytorów romantycznych, a także za jednego z najważniejszych polskich kompozytorów w historii. Był jednym z najsłynniejszych pianistów swoich czasów, często nazywany poetą fortepianu. Elementem charakterystycznym dla utworów Chopina jest pogłębiona ekspresja oraz czerpanie z wzorców stylistycznych polskiej muzyki ludowej.

Z okazji 150-lecia urodzin Fryderyka Chopina uchwałą Rady Państwa z 8 maja 1958 rok 1960 został ogłoszony Rokiem Chopinowskim[1]. Z okazji jubileuszu 200-lecia urodzin Chopina zarówno uchwałą Sejmu RP z 9 maja 2008[2], jak i uchwałą Senatu RP z 7 października 2009[3], rok 2010 został ustanowiony Rokiem Fryderyka Chopina.</p>
            <button class="button--style1 blog_article__btn">Zobacz więcej</button>
        </article>
    
        <article class="blog_article">
            <div id="article_6" class="internal_link"></div>
            <h2 class="blog_article__header">Juliusz Słowacki</h2>
            <p class="blog_article__date">2021-04-15 18:22</p>
            <p class="blog_article__content">Juliusz Słowacki herbu Leliwa (ur. 4 września 1809 w Krzemieńcu, zm. 3 kwietnia 1849 w Paryżu[1]) – polski poeta, przedstawiciel romantyzmu, dramaturg i epistolograf. Obok Mickiewicza i Krasińskiego określany jako jeden z Wieszczów Narodowych. Twórca filozofii genezyjskiej (pneumatycznej), epizodycznie związany także z mesjanizmem polskim, był też mistykiem. Obok Mickiewicza uznawany powszechnie za największego przedstawiciela polskiego romantyzmu.

Utwory Słowackiego, zgodnie z duchem epoki i ówczesną sytuacją narodu polskiego, podejmowały istotne problemy związane z walką narodowowyzwoleńczą, z przeszłością narodu i przyczynami niewoli, ale także poruszały uniwersalne tematy egzystencjalne. Jego twórczość wyróżniała się mistycyzmem, wspaniałym bogactwem wyobraźni, poetyckich przenośni i języka. Jako liryk zasłynął pieśniami odwołującymi się do Orientu, źródeł ludowych i słowiańszczyzny. Był poetą nastrojów, mistrzem operowania słowem. Obok Cypriana Kamila Norwida i Tadeusza Micińskiego uważany za największego z mistyków polskiej poezji. Miał zresztą (i opisał je w Raptularzu[2]) doświadczenia mistyczne.</p>
            <button class="button--style1 blog_article__btn">Zobacz więcej</button>
        </article>
    
        <article class="blog_article">
            <div id="article_7" class="internal_link"></div>
            <h2 class="blog_article__header">Cyprian Kamil Norwid</h2>
            <p class="blog_article__date">2021-04-15 18:22</p>
            <p class="blog_article__content">Cyprian Kamil Norwid, właściwie Cyprian Ksawery Gerard Walenty Norwid herbu Topór (ur. 24 września 1821 w Laskowie-Głuchach, zm. 23 maja 1883 w Paryżu) – polski poeta, prozaik, dramatopisarz, eseista, grafik, rzeźbiarz, malarz i filozof.

Często uznawany za ostatniego z czterech najważniejszych polskich poetów romantycznych. Wielu historyków literatury uważa jednak taki pogląd za zbytnie uproszczenie, zaliczając jego twórczość raczej do klasycyzmu i parnasizmu.

Przeważającą część swojego życia spędził za granicą, głównie w Paryżu, żyjąc w nędzy i utrzymując się z prac dorywczych. Twórczość Norwida, trudna do zrozumienia dla jemu współczesnych, została zapomniana po jego śmierci. Został odkryty ponownie dopiero w okresie Młodej Polski głównie za sprawą Zenona Przesmyckiego-Miriama (po części również młodego Władysława Stanisława Reymonta[1]).</p>
            <button class="button--style1 blog_article__btn">Zobacz więcej</button>
        </article>
    
    </div>
    <div class="articles_list_section">
        <ul class="articles_list">
            <h2>Lista artykułów</h2>
    
        <li><a href="#article_5">Fryderyk Franciszek Chopin</a></li>
    
        <li><a href="#article_6">Juliusz Słowacki</a></li>
    
        <li><a href="#article_7">Cyprian Kamil Norwid</a></li>
    
    </ul>
    </div>
    